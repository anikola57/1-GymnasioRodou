---
#ΕΡΓΟ ΓΙΑ ΤΟ ΔΙΑΓΩΝΙΣΜΟ ΑΝΟΙΧΤΩΝ ΤΕΧΝΟΛΟΓΙΩΝ 2019
---

##SmartPlant
Σκοπός του έργου μας είναι η αξιοποίηση του αναβαθμισμένου ψηφιακού εξοπλισμού που παρέλαβε το σχολείο την περσινή χρονιά.
Επιλέξαμε την ενότητα "Αστική κηπουρική", 
διότι αποτελεί έναν άμεσο τρόπο πρόσβασης σε φρέσκια και ελεγχόμενη τροφή 
και ταυτόχρονα έναν εναλλακτικό τρόπο παραγωγής της τροφής, στο μικρό χώρο μιας βεράντας ή ταράτσας, 
μειώνοντας έτσι το οικολογικό αποτύπωμα (γή, νερό, καύσιμα από τη μεταφορά της τροφής κλπ).
Σκοπός του έργου είναι να λύσει ένα πρόβλημα  που έχουν οι κάτοικοι της πόλης, επειδή αφενός ξεχνούν να ποτίσουν τα φυτά και αφετέρου δεν γνωρίζουν πότε χρειάζονται πότισμα. Θα αποφεύγεται έτσι η σπατάλη νερού (που γίνεται στα προγραμματισμένα συστήματα αυτόματου ποτίσματος).
Η εκτυπωμένη από τρισδιάστατο εκτυπωτή γλάστρα/ζαρντινιέρα με τον κατάλληλο σχεδιασμό,  θα διαθέτει πέρα από εκτυπωμένο-ενσωματωμένο ρεζερβουάρ νερού,
αισθητήρα υγρασίας εδάφους, αισθητήρα στάθμης νερού, ενδεικτικό λαμπάκι σήμανσης στάθμης και βυθιζόμενη αντλία.
Το σύστημα θα ελέγχεται από Arduino  το οποίο όταν λάβει συγκεκριμένη ένδειξη από τον αισθητήρα υγρασίας 
θα δίνει εντολή στην αντλία να ποτίσει 
και όταν διαβάσει συγκεκριμένη ένδειξη από τον αισθητήρα στάθμης νερού, 
θα ανάβει φωτάκι για να γεμίσει το ρεζερβουάρ νερού. 
Επίσης θα μελετήσουμε και τη δυνατότητα το ίδιο σύστημα να ελέγχει περισσότερες  γλάστρες-ζαρντινιέρες.


![IMG_20191004_130520](https://user-images.githubusercontent.com/17947332/69271283-3c907700-0bdd-11ea-899f-d6b26d47da7e.jpg)
